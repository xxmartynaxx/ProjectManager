Opis projektu:

Moim pomysłem na projekt jest program do zarządzania projektami, który wspiera organizację i koordynację działań na każdym etapie realizacji projektu. Realizacja projektów w przedsiębiorstwie wymaga szczegółowego planowania i ścisłej współpracy w zespole. Program, który zamierzam stworzyć, pomoże w zarządzaniu zadaniami, pilnowaniu budżetu oraz wszelkich terminów, a także w monitorowaniu postępów prac.

Głównymi aspektami programu będą:

-> Inicjalizacja projektu
Określenie budżetu, terminu wykonania, ale także przydzielenie odpowiedniego kierownika projektu, zbudowanie zespołu oraz utworzenie menedżera, który będzie koordynował pracę nad zadaniami.

-> Zarządzanie zespołem:
Możliwość modyfikacji zespołu, pisania raportów, do których wgląd ma kierownik projektu, a także udostępnienie członkom zespołu wspólnego pliku do dzielenia się pomysłami i ideami.

-> Zarządzanie zadaniami:
Odpowiednie przypisywanie zadań pracownikom, na podstawie przydzielonych im uprawnień (w tym możliwość przepisywania zadań innym pracownikom oraz praca w grupach), podział zadań według ich statusu (nieukończone/ukończone), edytowanie terminów zadań lub ich szacowanego kosztu.

-> Budowanie harmonogramu:
Określenie dnia tygodnia, w którym będą sporządzane raporty oraz zapisywanie nadchodzących wydarzeń i spotkań.

-> Monitorowanie postępów oraz śledzenie budżetu:
Generowanie raportów o postępach prac oraz śledzenie wydatków w czasie realizacji projektu.




Na przesłanym diagramie klas każda metoda, która wymagać będzie argumentów, ma dopisek 'args' - uznałam, że diagram byłby bardzo nieczytelny, gdybym wymieniła dodatkowo wszystkie argumenty wraz z ich typami. Pełny schemat projektu zostanie zawarty w dokumentacji.