Opis projektu:

Moim pomysłem na projekt jest program do zarządzania projektami, który wspiera organizację i koordynację działań na każdym etapie realizacji projektu. Realizacja projektów w przedsiębiorstwie wymaga szczegółowego planowania i ścisłej współpracy w zespole. Program, który zamierzam stworzyć, pomoże w zarządzaniu zadaniami, pilnowaniu budżetu oraz wszelkich terminów, a także w monitorowaniu postępów prac. 
Projekt wykonam w Javie i rozszerzę go o konsolowy interfejs użytkownika.
Wszelkie dane będą zapisywane, usuwane, modyfikowane i odczytywane z plików tekstowych imitujących bazę danych. Co więcej, informacje o pracownikach zatrudnionych w firmie (obiekty klasy Worker oraz Project Manager) będę uznawać za dane przekazane bezpośrednio przez firmę, zatem nie będzie możliwości dodawania lub usuwania pracowników z systemu. 

Głównymi aspektami programu będą:

-> Inicjalizacja projektu
Określenie budżetu, terminu wykonania, ale także przydzielenie odpowiedniego kierownika projektu, zbudowanie zespołu oraz utworzenie menedżera, który będzie koordynował pracę nad zadaniami.

-> Zarządzanie zespołem
Możliwość modyfikacji zespołu, a także udostępnienie członkom zespołu wspólnego pliku do dzielenia się pomysłami i ideami.

-> Zarządzanie zadaniami
Odpowiednie przypisywanie zadań pracownikom, na podstawie przydzielonych im uprawnień (w tym możliwość przepisywania zadań innym pracownikom oraz praca w grupach), podział zadań według ich statusu (nieukończone/ukończone), edytowanie terminów zadań lub ich szacowanego kosztu.

-> Budowanie harmonogramu
Zapisywanie nadchodzących wydarzeń i spotkań zespołu.

-> Monitorowanie postępów oraz śledzenie budżetu
Generowanie raportów o postępach prac oraz śledzenie wydatków w czasie realizacji projektu.



Dla zwiększenia czytelności diagramu podzieliłam go na 2 części:
- Jedna obrazuje relacje, jakie zachodzą między poszczególnymi klasami. 
- Druga zawiera wszystkie klasy wraz z ich atrybutami oraz metodami.
Klasy oddzielone przerywaną linią to w głównej mierze klasy imitujące bazę danych (zapisywanie danych, kasowanie, modyfikacja, wyszukiwanie informacji) oraz do zarządzania interfejsem konsolowym.